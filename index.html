<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>a letter to diya.</title>
</head>
<body>
    <h1> ചിരിയെരിഞ്ഞ ചിത | 06-06-2024</h1>
    <hr>
<h1>ശവദാഹക്കാരൻ മുറിബീഡിവലിക്കാൻ പെട്ടിക്കട തേടിയിറങ്ങി. അലമുറയിട്ട് കരഞ്ഞ വായകൾ പട്ടിണിക്കഞ്ഞിഅകത്താക്കുന്ന തിരക്കിലായി. ചിതയെരിഞ്ഞ് കരിയാകുന്നതും നോക്കി പൊന്തക്കാടിനു മറവിൽ രണ്ടു കണ്ണുകൾ മാത്രം 
    ബാക്കിയായി. വായുവിലുയർന്ന അവസാനജ്വാലയും ഇമവെട്ടാതെ നോക്കിനിന്നശേഷം അയാൾ പുഞ്ചിരിച്ചുകൊണ്ട് 
    തിരിഞ്ഞുനടന്നു. വെളുത്തവാവ് വഴികാട്ടിയായി. പാടവരമ്ുകടന്ന് അമ്പലക്കുളത്തിലെത്തി. ചാഞ്ഞചില്ലമേലിലിരുന്ന് 
    തുറിച്ചുനോക്കുന്ന കൂമൻകുഞ്ഞ് പൗർണമിചന്ദ്രന്റെ വെള്ളിവെളിച്ചത്തിൽ നിഴലിലകപ്പെട്ടു. മന്ദസ്മിതം പിടിച്ചടക്കിക്കൊണ്ട് 
    അയാൾ പറഞ്ഞു. “പുഞ്ചിരിച്ചില്ല, ഒരു കൺനോട്ടം പോലുമുണ്ടായില്ല. പ്രതീക്ഷയ്ക്കു വകയുണ്ട്" 
    ഇടത്തരം കുടുംബത്തിലെ രണ്ടാമത്തെ പുത്രനായിട്ടാണ് ശേഖർ പിറന്നത്. ബാല്യത്തിലേ ദാരിദ്ര്യത്തിന്റെ കയ്പ്പേറിയഅനുഭവങ്ങൾ അവന്റെ വിദ്യാഭ്യാസത്തിലൂടെ മറികടക്കാമെന്ന് അച്ഛനമ്മമാർ പ്രത്യാഷിച്ചു. പത്താം തരത്തിലെ 
    ഒാണപ്പരീക്ഷയുടെ ഫലംവന്നപ്പോൾ വീട്ടുകാർക്കു ആധിയായി. നാട്ടിലെ അറിയപ്പെടുന്ന കണക്കുമാഷും ശേഖറിന്റെ 
    വല്യച്ചനുമായ ബാലൻമാഷ് അവനെ ഏറ്റെടുത്തു. ആഴ്ചയിൽ നാലുദിവസം സ്പെഷ്യൽ ട്യൂഷൻ. സ്കൂളുള്ള ദിവസങ്ങളിൽ 
    വൈകുന്നേരം ആറുമണിമുതൽ. വൈകുന്നേരങ്ങളിലെ പറമ്പിലെ കളിയും കളികഴിഞ്ഞ് അമ്പലക്കുളത്തിലെ കുളിയുംഉപേക്ഷിക്കേണ്ടിവന്നതിൽ ശേഖറിന് നീരസം തോന്നിയെങ്കിലും പത്താംതരം പരീക്ഷയെന്ന ജീവിതത്തിന്റെ അളവുകോലിന്റെ 
    ആകുലതകളിൽ ഇഷ്ടങ്ങൾ ആത്മഹത്യചെയ്തു. 
    കണക്കിന്റെ ചുഴികളിൽ അവന് പിടിവള്ളിയായത് പ്രിയയാണ്. സ്ഥിരമായി വൈകിയെത്തുന്ന, മറ്റു കുട്ടികളെക്കൂടെ വഴിതെ
    റ്റിക്കുന്നവൻ തുടങ്ങിയ പട്ടങ്ങൾ ഇതിനോടകംതന്നെ ശേഖർ കൈക്കലാക്കി. ദത്തെടുത്ത മാഷും കൈമലർത്തിയപ്പോൾ 
    ശേഖറിനും ആധിയായ്. വീട്ടിലെ അവശതകൾക്കിടയിലും തന്റെ ഭാവി ഭദ്രമാക്കാൻ ശ്രമിച്ച മാതാപിതാക്കളോട് കാണിച്ച 
    നീതികേടിന്റെ പാപഭാരം അവനെ വേട്ടയാടി. സഹായം തേടി അവൻ പ്രിയയുടെ അടുക്കലെത്തി. ത്രികോണമിതിയുടെ 
    കോണളവുമായി ഏറ്റുമുട്ടുകയായിരുന്നു അവൾ. 
    “ഉം,എന്തുവേണം". കടലാസുവരയിൽനിന്നും കണ്ണെടുക്കാതെ അവൾ ചോദിച്ചു. “എന്നെയൊന്ന് കണക്ക് പഠിപ്പിക്കാവോ" 
    ശേഖറിന്റെ മറുചോദ്യത്തിലെ നിസംഗത കണ്ടിട്ടാകണം അവൾ തലയുയർത്തി. 
    “അതിനല്ലേ നീ ഇവിടെ വരണേ". 
    “ എനിക്ക് മാഷ് പഠിപ്പിക്കണയൊന്നും മനസിലാവണില്ല". 
    “അതിന് നീ എപ്പഴാ ക്ലാസിൽ വരണേ” മൗനമല്ലാതെ ഒരുത്തരവും അവനുണ്ടായിരുന്നില്ല. 
    “മ്, ഞാൻ സഹായിക്കാം. പക്ഷെ,”
    “പക്ഷെ" 
    “ന്നെയും നീയൊന്ന് സഹായിക്കണം". 
    “എന്തു വേണമെങ്കിലും ചെയ്യാം". 
    “ന്നാ, എന്നെ എന്നും ചിരിപ്പിക്കണം". 
    ലോകചരിത്രത്തിലിത്ര നിസാരമായൊരു ഗുരുദക്ഷിണ ഉണ്ടാകുമോ എന്ന് അവൻ ചിന്തിച്ചു. സന്തോഷത്തോടെ സമ്മതം മൂളി. 
    മടങ്ങുമ്പോഴാണ് ശേഖർ അതിനെപ്പറ്റി ശരിക്കും ചിന്തിച്ചത്. ചുരുക്കമായിട്ടേ അവളെ പ്രസന്നഭാവത്തിൽ കാണാറുള്ളൂ. 
    മിക്കപ്പോഴും വിഷാദം നിഴലിച്ച കണ്ണുകൾ. സംസാരിക്കുമ്പോൾ ഉൽസാഹവതിയാണുതാനും. എന്തായാലും കണക്കിന്റെ 
    പിടിയിൽനിന്നയഞ്ഞ് അന്നു രാത്രി അവൻ സുഖമായി ഉറങ്ങി. പിറ്റേന്ന് മുതൽ പുതിയ ഗുരുവിന്റെ കീഴിൽ ശിക്ഷണംആരംഭിച്ചു. ദിവസം കഴിയുംതോറും ശേഖർ കൂടുതൽ ഏകാഗ്രനായി. പ്രിയ കൂടുതൽ പ്രസന്നയും. അവളെ ചിരിപ്പിക്കാൻ 
    പ്രപഞ്ചത്തിന്റെ എല്ലാ കോണിൽനിന്നുമുള്ള സർവചരാചരങ്ങളേയും അവൻ ഇരയാക്കി. അതിൽ അന്ത്യശ്വാസത്തിന്റെ 
    വായുവിലും ബീഡിയുടെ ഗന്ധം വേണമെന്ന് വാശിപിടിച്ച, തോർത്തുമുണ്ട് മാത്രമുടുത്ത് ചാരുകസേരയിലിരുന്ന് മുറുക്കാൻ 
    വിൽക്കുന്ന മാഷിന്റെ അച്ഛൻ മുതൽ സ്വന്തം ആരോഗ്യം സംരക്ഷിക്കാൻ മൂത്രം കുടിച്ച മൊറാർജി ദേശായി വരെ 
    ഉൾപ്പെട്ടിരുന്നു. 
    പരീക്ഷ കഴിഞ്ഞു. ഫലംവന്ന ദിവസം അവൻ പ്രിയയുടെ അടുക്കലേക്ക് ഒാടി. ദൂരെനിന്നേ അവളുടെ വീടിനു മുന്നിലെ 
    ആൾക്കൂട്ടം അവന്റെ ഹൃദയത്തിന്റെ വേഗതകൂട്ടി. ചിതറിയ ആൾക്കൂട്ടത്തിൽ നിന്നാരോ പറയുന്നത് അവൻ പതിഞ്ഞശബ്ദത്തിൽ കേട്ടു. 
    “പണിക്കിടയിൽ കുഴഞ്ഞുവീണത. കൊണ്ടോയപ്പോ മഞ്ഞയായിരുന്നൂന്ന്”. ഒരു വലിയ നെടുവീർപ്പ് അവന്റെ ഹൃദയത്തെ 
    പൂർവസ്ഥിതിയാക്കി. അലയടിക്കുന്ന കരച്ചിലുകൾക്കിടയിലൂടെ ശേഖർ പ്രിയയുടെ മുറിയിലെത്തി. അവിടെ 
    നിർവികാരയായ്, ഏതോ ഒരു ബിന്ദുവിൽ കണ്ണുംനട്ട് അവളിരിക്കുന്നു. ശേഖർ അവളുടെ അടുത്തിരുന്നു. അവളുടെ 
    കൈവെള്ളയിൽ അവന്റെ കൈകൾ ചേർത്തു, മുറുകെ പിടിച്ചു. അവന്റെ കൈകളിലേക്ക് നിർവികാരതയുടെ 
    അണക്കെട്ടുപൊട്ടി ഒരിറ്റു കണ്ണുനീർ വന്നുവീണു. അവൾ മെല്ലെ തോളിലേക്ക് ചാഞ്ഞു. 
    “ന്നെ ചിരിപ്പിക്കാവോ”. 
    ശരിക്കുമൊരു കൊള്ളിയാൻ വന്നടിച്ചതുപോലെ അവൻ ഞെട്ടി. പ്രിയയുടെ കൂട്ടുകാരികളെല്ലാം മുറിയിലേക്ക് കടന്നുവന്നു. 
    ശേഖർ പുറത്തിറങ്ങി. പരിസരവുമായി യാതൊരു ബന്ധവുമില്ലാതെ മനസിന്റെ ഉള്ളറയിലെവിടെയോ പതിഞ്ഞ വഴിയിലൂടെ 
    അവൻ നടന്നു. പോകുന്ന വഴിയിലത്രയും ഇടറാത്ത ഉറച്ച സ്വരങ്ങൾ അവന്റെ കാതിൽ മുഴങ്ങി. 
    "ന്നെ ചിരിപ്പിക്കാവോ”. 
    പിന്നെ കുറേനാളുകൾ അവർ തമ്മിൽ കണ്ടില്ല. ഹയർ സെക്കണ്ടറി വിദ്യാഭ്യാസത്തിനുള്ള ആദ്യ അലോട്ട്മെന്റിനുതന്നെ 
    ശേഖറിന് അഡ്മിഷൻ തരപ്പെട്ടു. സയൻസ് ബാച്ചിൽ ആദ്യത്തെ ദിവസത്തെ ക്ലാസിനു ചെന്നപ്പോഴാണ് പ്രിയയും തന്റെ 
    ക്ലാസിലാണെന്ന് അവനറിഞ്ഞത്. 
    “മിസ് മേ എെ.”ക്ലാസ് ഒന്നടങ്കം ശേഖറിനെ നോക്കി. ശേഖർ നോക്കിയത് പ്രിയയുടെ മുഖത്തേക്ക് മാത്രം. കഴിഞ്ഞ ജന്മത്തിൽഒരുതവണ മാത്രം കണ്ട ഒരാൾക്കുണ്ടാകുന്ന മുഖപരിചയം പോലും അവളിൽനിന്നും വായിച്ചെടുക്കാനായില്ല. അഭിനയത്തിൽ 
    മോശമായിരുന്നിട്ടുകൂടി അങ്ങനെത്തന്നെ ഇരിക്കട്ടെയെന്ന് ശേഖറും തീരുമാനമെടുത്തു. ഒരു ചിത്രകാരൻ ചിത്രം 
    പൂർത്തിയാക്കുന്നതുപോലെ അവളുടെ മുഖത്തെ വിഷാദഭാവത്തിന്റെ ഇരുളും വെളിച്ചമായി. ക്രിസ്മസ് അവധിക്കായ് 
    സ്കൂളടച്ചു. എല്ലാ വർഷത്തേയും പോലെ ശേഖറും കൂട്ടുകാരും കരോൾസംഘമായ് ഇറങ്ങി. പുതുവൽസരംഉൽസവമാക്കുവാനുള്ള ചെലവ് കണ്ടെത്തുന്നതിനോടൊപ്പം ന്യൂനപക്ഷത്തിലേയും ന്യൂനപക്ഷമായിപ്പോലും എണ്ണത്തിൽ 
    ക്രിസ്തുമത വിശ്വാസികളില്ലാത്ത നാട്ടിൽ ക്രിസ്മസ് ആഘോഷിക്കുന്നത് സംസ്കാരത്തിനെതിരായിരുന്ന ചില മാന്യ
    േദഹങ്ങൾക്ക് നൽകിയ മറുപടി കൂടിയാണത്. ആട്ടവും പാട്ടുമൊക്കെയായി പട പുറപ്പെട്ടു. അണഞ്ഞ വിളക്കുകൾ പലതുംഎരിഞ്ഞു. ചിലർ കുഞ്ഞുങ്ങളേയും തോളിലിരുത്തി കാത്തിരിക്കുന്നുണ്ടായിരുന്നു. പ്രധാന റോഡിന്റെ അവസാനമെത്തി. 
    റോഡിൽനിന്ന് ഉള്ളിലായ് ഒരു വീട് മാത്രം. പ്രിയയുടേത്. അതുകൊണ്ടുതന്നെ അവിടേക്കു പോകാൻ ആരുംതാൽപര്യപ്പെട്ടില്ല. ശേഖർ വാശിപിടിച്ചു. ഒടുവിലവർക്കു സമ്മതിക്കേണ്ടി വന്നു. ശബ്ദകോലാഹലം കേട്ട് വിളക്കു പ്രകാശിച്ചു. 
    വാതിൽ തുറന്നു. പ്രിയയല്ല, അമ്മയാണ്. ശേഖറിന്റെ നിരാശയ്ക്ക് മുഖംമൂടി തണലായി. മടങ്ങാൻ നേരം അവൻ 
    തിരിഞ്ഞുനോക്കി. ജനാലയ്ക്കു മറവിൽ രണ്ടു കണ്ണുകൾ മറഞ്ഞു. വിളക്കണഞ്ഞു. സ്വതവേ മടിയനായ ശേഖർ ആവീട്ടിലെത്താൻ നിർബന്ധം പിടിച്ചതിന്റെ ചേതോവികാരം ഇതിനോടകം തന്നെ ചർച്ചയായിരുന്നു. ശേഖറിനൊപ്പംട്യൂഷനുണ്ടായിരുന്ന കിച്ചു ആ സംഭവങ്ങളെ പൊലിമയോടെ അവർക്കു മുന്നിൽ അവതരിപ്പിച്ചു. അന്നു രാത്രി അവിടെ 
    പുതിയൊരു വായ്ത്താരിയുണ്ടായി. 
    "ശേഖറും പ്രിയയും പ്രേമത്തിലാണ്.” ചുണ്ടുകളിൽനിന്ന് കാതുകളിലേക്ക് അത് സ്വതന്ത്രമായി വിഹരിച്ചു. ഒടുവിൽ ക്ലാസ് 
    മുറിയും കീഴടക്കി. അതുകേട്ട ഒടുവിലത്തെ ആളായിരുന്നു പ്രിയ. ഒന്നുമറിയാതെ പതിവുപോലെ ശേഖർ ക്ലാസിലെത്തി. 
    പ്രിയയുടെ അജ്ഞാതഭാവത്തിന് മുഖംകൊടുക്കാൻ ശേഖറിന് ധൈര്യമുണ്ടായില്ല. നാളുകൾക്കു ശേഷം അന്നവർ തമ്മിൽസംസാരിച്ചു. 
    “മറ്റുള്ളോര് പറയണത് നിക്ക് കേക്കണ്ട. നിക്ക് നിന്നെ ഇഷ്ടാണ്" ശേഖർ അക്ഷരാർത്ഥത്തിൽ ശിലയായ്. മൗനം കീഴടക്കിയ 
    നിമിഷങ്ങളെ ഭേദിച്ചുകൊണ്ട് അവളിൽനിന്നും അടുത്ത ചോദ്യമുയർന്നു. 
    “നിനക്കോ" 
    അവന്റെ മസ്തിഷ്കത്തിലെ ഒാരോ കോശത്തിലും സൂചിക്കുത്തുകൾ സൃഷ്ടിക്കുന്നതുപോലെ അനുഭവപ്പെട്ടു. ശരീരം വിറച്ചു, 
    വിയർത്തു. ആ രംഗം അവനൊരിക്കലും പ്രതീക്ഷിച്ചിരുന്നില്ല. 
    “ഇല്ല. ഞാൻ അങ്ങനെയൊന്നും ചിന്തിച്ചിട്ടു കൂടിയില്ല.” ശേഖറിന്റെ നാവിന് അങ്ങനെ പറയുവാനുള്ള നിർദ്ദേശമാണ് ഹൃദയം 
    നൽകിയത്. അവർ തമ്മിൽ സംസാരിച്ചിരുന്ന നാളുകളിൽ തോന്നാത്ത വികാരം അവരുടെ മൗനത്തിൽ ഉടലെടുത്തിരുന്നു. 
    അതിനോടകം തന്നെ ശേഖർ ആ മൗനത്തോട് പ്രണയത്തിലായിരുന്നു.  പിന്നെയവർ പരസ്പരം സംസാരിച്ചില്ല, കാണുമ്പോൾ ചിരിക്കാറില്ല. പരസ്പരം മുഖം കൊടുക്കുകകൂടിയുണ്ടായില്ല. സ്കൂൾകഴിഞ്ഞ് ഇരുവരും രണ്ടു കോളേജുകളിലായ് ബിരുദപഠനം ആരംഭിച്ചു. പിന്നീട് കൂടിക്കാഴ്ചകളൊക്കെ വിരളമായിരുന്നു. 
    ശേഖർ മൗനത്തെ വെറുത്തുതുടങ്ങി. അന്നു പറഞ്ഞ കാര്യങ്ങളോർത്ത് സ്വയം ശപിച്ചുകൊണ്ടിരുന്നു. പ്രിയയ്ക്കുംസമാനസാഹചര്യം തന്നെയായിരുന്നു. പക്ഷെ, അവൾക്കു മുന്നിൽ ഭാവി ഒരു ഭൂതമായി വന്നുനിന്നു. പരസ്പരം കാണാതെ, 
    അന്വേഷിക്കാതെ തന്നെ ഇരുവരും എല്ലാ കാര്യങ്ങളും അറിഞ്ഞിരുന്നു. കാരണം നാട്ടിൽ അവരൊഴികെ മറ്റെല്ലാവരും 
    "ശേഖറും പ്രിയയും പ്രേമത്തിലാണ്" എന്ന് വിശ്വസിച്ചിരുന്നു. 
    ഭാവിയുടെ വീർപ്പുമുട്ടലിൽ ശേഖറിന് പുറംനാട്ടിലേക്ക് പോകേണ്ടിവന്നു. പിന്നീട് രണ്ടുവർഷം പ്രിയയെപ്പറ്റി ഒരറിവുമുണ്ടായിരുന്നില്ല. ബാലമ്മാഷിന്റെ മകളുടെ വിവാഹത്തിനായ് ലീവെടുത്ത് ശേഖർ നാട്ടിലെത്തി. വാസ്തവത്തിൽവിവാഹമായിരുന്നില്ല ലക്ഷ്യം. അന്ന് വർഷങ്ങൾക്കുശേഷം അവർ കണ്ടുമുട്ടി. ഒരുനിമിഷത്തിന്റെ നൂറിലൊരംശം മാത്രം ആകണ്ണുകളുടക്കി. മറ്റൊന്നും സംഭവിച്ചില്ല. മൗനം ഭേദിക്കാനാകാത്തതിൽ ശേഖറിന് തീരെ നിരാശയുണ്ടായില്ല. അതൊരു 
    പ്രതീക്ഷയായിത്തന്നെ ശേഖർ മനസിലുറപ്പിച്ചുവെച്ചു. കാത്തിരിപ്പിന്രെ നാളങ്ങൾ അവന്റെ ഉറക്കം കെടുത്തി. 
    പ്രതീക്ഷാഭാരത്തിന്റെ ദിവസങ്ങൾ തള്ളിനീക്കി. ഏതാണ്ട് ഒരു മാസം കഴിഞ്ഞപ്പോൾ വീണ്ടും ലീവെടുത്ത് നാട്ടിലേക്ക് 
    വണ്ടികയറി. എത്തിയപ്പോൾ സന്ധ്യ മയങ്ങിയിരുന്നു. പ്രധാനറോഡിന്റെ അവസാനത്തെത്തി. പ്രതീക്ഷയുടെ ഭാരം പെടുന്നനെ 
    കുറഞ്ഞു. മനസിന്റെ ഭാരം അനിയന്ത്രിതമായ് ുയർന്നു. റോഡിൽനിന്ന് ഉള്ളിലുള്ള വീടിനു മുന്നിൽ ആൾക്കൂട്ടം.</h1>





    

    <style>
        @import url('https://fonts.googleapis.com/css2?family=Gayathri:wght@100;400;700&display=swap');
        body{
            background-color: rgb(255, 255, 255);
            text-align: left;
            padding: 80px;
            font-family: "Gayathri", sans-serif;
  font-weight: 100;
  font-style: normal;
  
        }
       
        h1{
            font-size: 16px;
            line-height: 35px;
            color: rgb(110, 110, 110);
           
        }

        @media screen and (max-width: 768px) {
            body{
            background-color: rgb(0, 0, 0);
            text-align: left;
            padding: 20px;
            font-family: "Gayathri", sans-serif;
            font-weight: 100;
            font-style: normal;
  
        }
       
        h1{
            font-size: 16px;
            line-height: 25px;
            color: rgb(255, 255, 255);
           
        }

        }


    </style>
</body>
</html>